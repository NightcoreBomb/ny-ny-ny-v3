# Запити зацікавлених осіб

## Вступ

Цей розділ призначений для тих, хто бажає ознайомитися з проєктом OmezhkaControl. У ньому представлено інформацію про цільову аудиторію продукту, ключові визначення, пов’язані з розробкою якісного програмного забезпечення, характеристику ділових процесів, а також сформульовані вимоги щодо:

- [Функціональність](#функціональність)
- [Практичність](#практичність)
- [Надійність](#надійність)
- [Продуктивність](#продуктивність)
- [Експлуатаційна придатність](#експлуатаційна-придатність)

### Мета 

Документ спрямований на визначення вимог і побажань від різних груп користувачів та зацікавлених сторін, а також специфікацій щодо функціональності, зручності, надійності, продуктивності й підтримки. Це допоможе в розробці сучасного та ефективного програмного рішення для управління завданнями.


### Контекст

Документ описує роботу з різними типами проєктів – як комерційними, так і некомерційними, що використовують платформу **OmezhkaControl**. Він розкриває ключові переваги нашого інструменту для управління завданнями і процесами.


### Основні визначення та скорочення

[Зацікавлені сторони](https://uk.wikipedia.org/wiki/%D0%97%D0%B0%D1%86%D1%96%D0%BA%D0%B0%D0%B2%D0%BB%D0%B5%D0%BD%D1%96_%D1%81%D1%82%D0%BE%D1%80%D0%BE%D0%BD%D0%B8) – це фізичні або юридичні особи, які мають законний інтерес до діяльності організації, оскільки певною мірою залежать від неї або здатні впливати на її функціонування.

[Бізнес-процеси](https://pidru4niki.com/1471121353661/ekonomika/analiz_biznes-protsesiv_pidpriyemstva) – це сукупність дій, спрямованих на досягнення цілей і виконання завдань суб’єкта господарювання. Вони забезпечують реалізацію всіх аспектів діяльності підприємства, пов’язаних із виробництвом товарів та наданням послу

- [ISO 9126](https://what.com.ua/iakist-programnogo-zabezpechen/4/) — міжнародний стандарт оцінки якості програмного забезпечення. Включає:
  - Зовнішні показники
  - Внутрішні показники
  - Модель якості
  - Показники якості ПЗ

- [UML (Unified Modeling Language)](https://uk.wikipedia.org/wiki/Unified_Modeling_Language) — мова моделювання, що використовується у процесі розробки ПЗ.

- [FURPS](https://www.dstu.dp.ua/Portal/Data/3/19/3-19-kl26.pdf) — характеристика якості ПЗ:
  - **F**unctionality (Функціональність)
  - **U**sability (Зручність використання)
  - **R**eliability (Надійність)
  - **P**erformance (Продуктивність)
  - **S**upportability (Підтримуваність)

### Посилання

1. [Зацікавлені сторони](https://uk.wikipedia.org/wiki/%D0%97%D0%B0%D1%86%D1%96%D0%BA%D0%B0%D0%B2%D0%BB%D0%B5%D0%BD%D1%96_%D1%81%D1%82%D0%BE%D1%80%D0%BE%D0%BD%D0%B8)
2. [Бізнес-процеси](https://pidru4niki.com/1471121353661/ekonomika/analiz_biznes-protsesiv_pidpriyemstva)
3. [ISO 9126](https://what.com.ua/iakist-programnogo-zabezpechen/4/)
4. [UML (Unified Modeling Language)](https://uk.wikipedia.org/wiki/Unified_Modeling_Language)
5. [FURPS](https://www.dstu.dp.ua/Portal/Data/3/19/3-19-kl26.pdf)


## Короткий зміст

- [Характеристика ділових процесів](#характеристика-ділових-процесів)
- [Створення користувача](#створення-користувача)
- [Створення користувача GitHub](#створення-користувача-github)
- [Авторизація користувача ](#авторизація-користувача)
- [Редагування даних користувача](#редагування-даних-користувача)
- [Видалення користувача](#видалення-користувача)
- [Створення проекту](#створення-проекту)
- [Редагування проекту](#редагування-проекту)
- [Видалення проекту](#видалення-проекту)
- [Додавання учасника до проекту](#додавання-учасника-до-проекту)
- [Видалення учасника з проекту](#видалення-учасника-з-проекту)
- [Створення завдання](#створення-завдання)
- [Редагування завдання](#редагування-завдання)
- [Видалення завдання](#видалення-завдання)
- [Короткий огляд продукту](#короткий-огляд-продукту)
- [Функціональність](#функціональність)
- [Інтерфейс звичайного користувача](#інтерфейс-звичайного-користувача)
- [Інтерфейс керівника проекту](#інтерфейс-керівника-проекту)
- [Інтерфейс адміністратора](#інтерфейс-адміністратора)
- [Практичність](#практичність)
- [Надійність](#надійність)
- [Продуктивність](#продуктивність)
- [Експлуатаційна придатність](#експлуатаційна-придатність)

## Характеристика ділових процесів

Характеристика ділових процесів передбачає систематичне вивчення взаємодії між учасниками бізнесу, включаючи їхні ролі, функції та зони відповідальності в межах певної діяльності. Цей процес охоплює всі ключові етапи: від планування та виконання завдань до моніторингу та оцінки ефективності. Глибокий аналіз допомагає оптимізувати робочі процеси, зменшити ризики та підвищити результативність реалізації проєкту чи бізнес-ініціативи.

Бізнес-актори:
- Керівник проєкту – особа, що відповідає за координацію, управління, контроль виконання завдань і досягнення цілей проєкту.
- Учасник проєкту (звичайний користувач) – виконавець окремих завдань у межах проєкту, який несе відповідальність за якість та своєчасність виконання роботи.

Бізнес-робітники:
- Адміністратор системи – спеціаліст, що забезпечує технічну підтримку та організацію роботи в системі управління проєктами. Відповідає за налаштування, підтримку користувацького середовища та забезпечення безперебійної роботи системи.


У ході аналізу систем управління проєктами було створено наступні бізнес-сценарії взаємодії бізнес-акторів та бізнес-робітників між собою та системою:

### Створення користувача

| **ID**                | `UserSignIn` |
|-----------------------|--------------|
| **Назва:**           | Реєстрація користувача (Sign In) |
| **Учасники:**        | Користувач (учасник команди або розробник), система |
| **Передумови:**      | Користувач не має облікового запису в системі |
| **Результат:**       | Створено новий обліковий запис користувача |
| **Виключні ситуації:** | - Якщо не заповнені обов'язкові поля реєстрації — `NullReferenceException`<br>- Якщо обліковий запис уже існує — `UserAlreadyExistsException`<br>- Якщо пароль не відповідає вимогам безпеки (A-Z, a-z, 0-9, !-*, мінімум 8 символів) — `NotStrongPasswordException` |
| **Основний сценарій:** | <br>1. Користувач натискає кнопку "Створити обліковий запис"<br>2. Користувач заповнює реєстраційну форму<br>3. Користувач натискає кнопку "Зареєструватися"<br>4. Система перевіряє коректність введених даних<br>&nbsp;&nbsp;&nbsp;– Якщо дані некоректні, генерується `NullReferenceException` або `NotStrongPasswordException`<br>5. Система перевіряє, чи існує обліковий запис із такими даними<br>&nbsp;&nbsp;&nbsp;– Якщо запис уже існує, генерується `UserAlreadyExistsException`<br>6. Якщо всі перевірки успішні, система створює новий обліковий запис<br>7. Користувач переходить до свого новоствореного облікового запису |


### Створення користувача GitHub
| **ID**                | `UserGitHubSignIn` |
|-----------------------|--------------------|
| **Назва:**           | Реєстрація користувача (Sign In) за допомогою GitHub API |
| **Учасники:**        | Користувач (учасник команди або розробник), система |
| **Передумови:**      | Користувач не має облікового запису в системі |
| **Результат:**       | Створено обліковий запис користувача (на основі інформації з GitHub профілю користувача) |
| **Виключні ситуації:** | - Користувач не має облікового запису GitHub (помилки обробляє GitHub API)<br>- Обліковий запис (створений через GitHub API) уже існує в системі — `UserAlreadyExistsException` |
| **Основний сценарій:** | <br>1. Користувач натискає кнопку "Створити обліковий запис"<br>2. Користувач обирає варіант "Зареєструватися за допомогою GitHub"<br>3. Користувач авторизується через GitHub (натискає на свій обліковий запис або вводить дані облікового запису)<br>4. Система перевіряє наявність облікового запису користувача (у разі наявності — `UserAlreadyExistsException`)<br>5. Якщо перевірка успішна, система створює новий обліковий запис<br>6. Користувач переходить до свого новоствореного облікового запису |

### Авторизація користувача  

| **ID**                | `UserLogIn` |
|-----------------------|-------------|
| **Назва:**           | Авторизація користувача (Log In) |
| **Учасники:**        | Користувач (учасник команди або робітник), система |
| **Передумови:**      | - Користувач зареєстрований у системі<br>- Користувач не авторизований у системі |
| **Результат:**       | Новий сеанс роботи користувача |
| **Виключні ситуації:** | - У формі авторизації не заповнені одне або більше полів — `NullReferenceException`<br>- Користувач не зареєстрований у системі — `NullInstanceException`<br>- Користувач ввів неправильний пароль — `WrongPasswordException` |
| **Основний сценарій:** | <br>1. Користувач вводить дані для авторизації<br>2. Користувач натискає кнопку "Увійти"<br>&nbsp;&nbsp;&nbsp;– Якщо дані не заповнені, система генерує `NullReferenceException`<br>3. Система перевіряє наявність облікового запису користувача<br>&nbsp;&nbsp;&nbsp;– Якщо запис відсутній, система генерує `NullInstanceException`<br>4. Система перевіряє правильність введеного пароля<br>&nbsp;&nbsp;&nbsp;– У разі помилки система генерує `WrongPasswordException`<br>5. Якщо всі перевірки успішні, система авторизує користувача |



### Редагування даних користувача

| **ID**    | `EditUser`    |
|-----------------------|--------------------|
| **Назва**    | Редагувати дані користувача    |
| **Учасники**   | Користувач (адміністратор системи, тімлід, або робітник), система    |
| **Передумови**  | - Користувач зареєстрований у системі з даними, введеними при реєстрації (для змін даних через GitHubApi потрібно змінити дані у самому GitHub) <br> - Користувач бажає змінити дані облікового запису <br> - Користувач авторизований у системі    |
| **Результат**   | Користувач має відредагований профіль    |
| **Виключні ситуації** | - Пароль не відповідає вимогам "надійного паролю" (`NotStrongPasswordException`) <br> - Поле змінено на пусте значення (`NullReferenceException`)    |
| **Основний сценарій** | 1. Користувач натискає на "Редагувати профіль" <br> 2. Обирає поле для зміни (Ім'я, Прізвище, Вік, Стать, Компанія, Місце навчання, Пароль) <br> 3. Вносить зміни та натискає "Зберегти зміни" <br> 4. Система записує зміни у профіль користувача <br> 5. Користувач переходить до оновленого облікового запису    |


### Видалення користувача

| **ID**    | `DeleteUser`    |
|-----------------------|--------------------|
| **Назва**    | Видалити користувача    |
| **Учасники**   | Адміністратор, система    |
| **Передумови**  | Адміністратор авторизований у системі    |
| **Результат**   | Користувач видалений із системи    |
| **Виключні ситуації** | - Користувача не знайдено (`UserNotFoundException`) <br> - Недостатньо прав для видалення (`InsufficientPermissionsException`)    |
| **Основний сценарій** | 1. Адміністратор обирає користувача для видалення <br> 2. Натискає кнопку "Видалити користувача" <br> 3. Система перевіряє права адміністратора (можлива помилка `InsufficientPermissionsException`) <br> 4. Система видаляє користувача (можлива помилка `UserNotFoundException`)    |

## Операції з проєктами  

### Створення проекту

| **ID**    | `CreateProject`    |
|-----------------------|--------------------|
| **Назва**    | Створити проект    |
| **Учасники**   | Користувач (тімлід), система    |
| **Передумови**  | - Користувач авторизований    |
| **Результат**   | Новий проект створений    |
| **Виключні ситуації** | - Проект з таким іменем вже існує (`NotUniqueProjectName`)    |
| **Основний сценарій** | 1. Користувач переходить до меню управління проектами <br> 2. Натискає "Створити новий проект" <br> 3. Заповнює інформацію про проект <br> 4. Натискає "Створити" (можлива помилка `NotUniqueProjectName`) <br> 5. Система створює проект <br> 6. Система відкриває новостворений проект    |

### Редагування проекту

| **ID**    | `EditProject`    |
|-----------------------|--------------------|
| **Назва**    | Редагувати проект    |
| **Учасники**   | Користувач (керівник проекту), адміністратор, система    |
| **Передумови**  | - Користувач авторизований <br> - Користувач має права на редагування проекту    |
| **Результат**   | Дані проекту успішно змінені    |
| **Виключні ситуації** | - Проект не знайдено (`ProjectNotFoundException`) <br> - Недостатньо прав для редагування (`AccessDeniedException`)    |
| **Основний сценарій** | 1. Користувач відкриває проект <br> 2. Натискає кнопку "Редагувати" <br> 3. Вносить зміни до проекту <br> 4. Система перевіряє права на редагування <br> 5. Система зберігає зміни|

### Видалення проекту

| **ID**    | `DeleteProject`    |
|-----------------------|--------------------|
| **Назва**    | Видалити проект    |
| **Учасники**   | Користувач (тімлід), система    |
| **Передумови**  | - Проект ще не був видалений    |
| **Результат**   | Проект успішно видалений    |
| **Виключні ситуації** | - Користувач не пройшов перевірку на підтвердження вибору (`NotConfirmedActionException`) <br> - Користувач скасував дію (`CancelException`)    |
| **Основний сценарій** | 1. Користувач переходить до меню управління проектами <br> 2. Обирає меню дій для потрібного проекту <br> 3. Натискає "Видалити проект" <br> 4. Система відкриває вікно підтвердження видалення (можливі помилки `NotConfirmedActionException`, `CancelException`) <br> 5. Користувач підтверджує видалення, натискаючи "Видалити" <br> 6. Система видаляє проект    |

### Додавання учасника до проекту

| **ID**    | `AddMemberToProject`    |
|-----------------------|--------------------|
| **Назва**    | Додати учасника до проекту    |
| **Учасники**   | Користувач (керівник проекту), адміністратор, система    |
| **Передумови**  | - Користувач авторизований <br> - Користувач має права на редагування проекту    |
| **Результат**   | Учасник успішно доданий до проекту    |
| **Виключні ситуації** | - Користувача не знайдено (`UserNotFoundException`) <br> - Проект не знайдено (`ProjectNotFoundException`) <br> - Недостатньо прав для додавання учасника (`AccessDeniedException`)    |
| **Основний сценарій** | 1. Користувач відкриває проект <br> 2. Натискає кнопку "Додати учасника" <br> 3. Вводить дані нового учасника <br> 4. Система перевіряє права на додавання учасника <br> 5. Система додає учасника до проекту    |

### Видалення учасника з проекту

| **ID**    | `RemoveMemberFromProject`    |
|-----------------------|--------------------|
| **Назва**    | Видалити учасника з проекту    |
| **Учасники**   | Користувач (керівник проекту), адміністратор, система    |
| **Передумови**  | - Користувач авторизований <br> - Користувач має права на додавання учасників до проекту    |
| **Результат**   | Учасник успішно видалений з проекту    |
| **Виключні ситуації** | - Учасника не знайдено (`MemberNotFoundException`) <br> - Проект не знайдено (`ProjectNotFoundException`) <br> - Недостатньо прав для видалення учасника (`AccessDeniedException`)    |
| **Основний сценарій** | 1. Користувач відкриває проект <br> 2. Обирає учасника для видалення <br> 3. Натискає кнопку "Видалити" <br> 4. Система перевіряє права на видалення <br> 5. Система видаляє учасника з проекту    |


## Операції з тасками 

### Створення завдання

| **ID**    | `CreateTask`    |
|-----------------------|--------------------|
| **Назва**    | Створити завдання    |
| **Учасники**   | Користувач (тімлід або робітник), система    |
| **Передумови**  | - Користувач авторизований <br> - Користувач обрав проект    |
| **Результат**   | Завдання успішно створене    |
| **Виключні ситуації** | - Не заповнені обов’язкові поля (`NoEssentialDataException`)    |
| **Основний сценарій** | 1. Користувач натискає кнопку "Створити завдання" <br> 2. Вводить назву завдання (обов’язково), опис, статус (todo/in progress/done/in review), призначеного користувача та дедлайн <br> 3. Натискає кнопку "Створити" <br> 4. Система перевіряє наявність обов’язкових полів (можлива помилка `NoEssentialDataException`) <br> 5. Система створює завдання та відображає його у відповідному розділі проекту <br> 6. Система повідомляє користувачів, яким було призначене завдання   |

### Редагування завдання

| **ID**    | `EditTask`    |
|-----------------------|--------------------|
| **Назва**    | Редагувати завдання    |
| **Учасники**   | Користувач (тімлід або робітник), система    |
| **Передумови**  | - Користувач авторизований <br> - Користувач обрав завдання    |
| **Результат**   | Завдання успішно відредаговане    |
| **Виключні ситуації** | - Не заповнені обов’язкові поля (`NoEssentialDataException`) <br> - Завдання було видалено під час редагування (`TaskNotExistException`)    |
| **Основний сценарій** | 1. Користувач натискає кнопку "Редагувати завдання" <br> 2. Вносить зміни до завдання <br> 3. Натискає кнопку "Зберегти" (можлива помилка `TaskNotExistException`) <br> 4. Система перевіряє наявність обов’язкових полів (можлива помилка `NoEssentialDataException`) <br> 5. Система зберігає зміни та відображає відредаговане завдання <br> 6. Система повідомляє користувачів, яким було призначене завдання    |

### Видалення завдання

| **ID**    | `DeleteTask`    |
|---|---|
| **Назва**    | Видалити завдання    |
| **Учасники**   | Користувач (тімлід або робітник), система    |
| **Передумови**  | - Користувач авторизований <br> - Користувач обрав завдання    |
| **Результат**   | Завдання успішно видалене    |
| **Виключні ситуації** | - Користувач скасував дію (`CancelException`) <br> - Недостатньо прав для видалення завдання (`AccessDeniedException`)    |
| **Основний сценарій** | 1. Користувач натискає кнопку "Видалити завдання" <br> 2. Система виводить вікно для підтвердження видалення <br> 3. Користувач натискає кнопку "Підтвердити" (можлива помилка `CancelException`) <br> 4. Система видаляє завдання (можлива помилка `AccessDeniedException`)    |

## Короткий огляд продукту

Система управління проектами (СУП) є структурованим набором процесів, методів, інструментів та ресурсів, які використовуються для планування, виконання, моніторингу та контролю проектів. Мета СУП — досягнення цілей проекту в рамках обмежень, таких як бюджет, час та ресурси.

**OmezhkaControl** — це потужний інструмент для управління проектами будь-якого масштабу, який оптимізує роботу над проектами та забезпечує зручну організацію усіх процесів.

### Основні ролі користувачів системи:

- **Project Manager (PM, тімлід)** — відповідає за планування, організацію та загальне керування проектом. Адмініструє систему управління проектами (СУП) і координує дії всіх учасників.
- **Команда розробників** — спеціалісти, які виконують завдання в межах проекту. Використовують СУП для контролю задач, звітності та комунікації з командою.
- **Замовник** — особа чи організація, яка ініціює проект, формує вимоги та ставить цілі. Слідкує за прогресом у СУП, щоб переконатися у відповідності результатів очікуванням.
- **Аналітики та керівництво** — користуються СУП для оцінки ефективності проекту, прийняття управлінських рішень та формування стратегічних планів.
- **Кінцеві користувачі проекту** — зацікавлені сторони, які взаємодіють із результатами проекту.

**OmezhkaControl** сприяє ефективній роботі над проектами, забезпечуючи прозорість процесів, контроль виконання та зручну комунікацію між усіма учасниками.

## Функціональність

Система пропонує широкий набір функцій для ефективного управління проектами, серед яких:  

- Створення, редагування та видалення проектів і окремих завдань.  
- Управління ресурсами та розподіл ролей серед учасників проекту.  
- Контроль виконання завдань і моніторинг загального прогресу проекту.  
- Організація комунікації між учасниками через коментарі та сповіщення.  

### Інтерфейс звичайного користувача  
Звичайні користувачі мають доступ до базових можливостей роботи із проектами та завданнями, а саме:  
- Переглядати доступні проекти та пов’язані з ними завдання.  
- Виконувати призначені задачі та відзначати їх як завершені.  
- Додавати коментарі до завдань для уточнення деталей чи обговорення.  
- Брати участь у спільних обговореннях в рамках проекту.  

### Інтерфейс керівника проєкту  
Керівник проекту (Project Manager) має розширений функціонал для організації та контролю роботи:  
- Створення та редагування проектів і завдань.  
- Розподіл завдань між учасниками команди.  
- Відстеження статусу виконання завдань і загального прогресу проекту.  
- Формування та перегляд звітів щодо виконання робіт.  

### Інтерфейс адміністратора  
Адміністратор відповідає за налаштування та підтримку системи, зокрема може:  
- Керувати користувачами системи (додавати, редагувати, видаляти акаунти).  
- Визначати рівні доступу для різних ролей і контролювати права користувачів.  
- Слідкувати за стабільністю роботи системи та її продуктивністю.  
- Вирішувати технічні проблеми, з якими стикаються користувачі.  

## Практичність
 
- **Лаконічний та мінімалістичний дизайн інтерфейсу** з інтуїтивно зрозумілою навігацією.  
- **Підтримка мультимовності**, що дозволяє використовувати систему різним користувачам по всьому світу.  
- **Детальна та зрозуміла документація**, яка охоплює всі функціональні можливості сервісу й проста у вивченні.  
- **Кросплатформеність** — стабільна робота на різних операційних системах та пристроях.  
- **Підтримка гарячих клавіш** для підвищення швидкості роботи та зручності користувачів.  
- **Механізми резервного копіювання** — можливість відновлення видалених даних та відновлення доступу до акаунту.  
- **Візуалізація прогресу роботи** — інтегровані графіки, діаграми та схеми для відображення результатів та статистики.  
- **Функція відновлення пароля** для безпечного повернення доступу до облікового запису.  
- **Адаптивний дизайн**, який коректно працює на екранах із різною роздільною здатністю, забезпечуючи комфортну роботу на будь-якому пристрої.  

## Надійність

- **Двофакторна автентифікація (2FA)** для підвищення рівня захисту облікових записів.  
- **Надійна система авторизації користувачів** із перевіркою доступу на кожному етапі.  
- **Чіткий розподіл прав і можливостей** відповідно до ролі користувача у проєкті, що гарантує контрольований доступ до функцій.  
- **Сучасне шифрування та безпечна передача конфіденційних даних**, що запобігає витокам інформації.  
- **Система сповіщень про технічні проблеми** для оперативного інформування адміністраторів і користувачів про збої чи несправності.  
- **Регулярне створення резервних копій**, що забезпечує надійність та можливість відновлення даних у разі форс-мажорів.  
- **Автоматичне блокування підозрілої активності**, включно з надмірною кількістю запитів або нетиповими діями.  
- **Висока стійкість до навантажень**, що дозволяє системі стабільно працювати навіть під час пікових періодів трафіку. 

## Продуктивність

- **Швидкий обмін даними** між усіма учасниками та компонентами системи.
- **Оптимальне використання оперативної пам'яті та інтернет-трафіку**, що забезпечує стабільну роботу навіть при обмежених ресурсах.
- **Інтеграція з хмарними сервісами** для зберігання даних та масштабування.
- **Підтримка багатопоточності**, що дозволяє одночасно виконувати велику кількість операцій без втрати продуктивності.
- **Гнучке налаштування ресурсів** – можливість задавати індивідуальні ліміти для кожного проєкту окремо, залежно від його потреб.
- **Висока пропускна здатність системи**, яка гарантує стабільність роботи при великих потоках даних та високих навантаженнях.

## Експлуатаційна придатність

- **Постійна технічна підтримка** з можливістю швидкого зворотного зв'язку, щоб користувачі могли оперативно отримати допомогу.
- **Відкритість до пропозицій користувачів** – команда розробників активно реагує на ідеї та запити для покращення продукту.
- **Можливість користувачів залишати фідбек** або повідомляти про баги, що дозволяє оперативно виправляти проблеми та вдосконалювати систему.
- **Низький поріг входження** для апаратного та програмного забезпечення, що дає змогу легко інтегрувати та використовувати сервіс.
- **Регулярне впровадження оновлень**, щоб постійно покращувати функціональність та безпеку.
- **Активне тестування** на різних етапах розробки, що забезпечує якість і стабільність роботи продукту.
- **Готовність до роботи в екстримальних умовах**, забезпечуючи безперервну роботу навіть в умовах високих навантажень або збоїв.
